tălăx arămăn pĕr ıvăl pulnă. văl pit nayan pulnă. ăna amăšĕ ĕś xuššan itlemen. pĕrre amăšĕ šıva kayma xušnă. "kayăttăm ta ürkenetĕp" tenĕ amăšne. amăsśĕ ăna măšăr vitrepe šıva xusa yană. văl šıv ăsma vak-kuśne annă. vak-kuśĕnče pĕr sasan pulă păr śumne šănsa śıpăśnă. pulă kalană kaxala: "mana păr śumĕnčen xăpătsa yar" tenĕ. kaxala kalană: "yarăttăm ta ürkenetĕp" tenĕ. pulli tatax "xăpătsam xăpătsam mana, xăpătnipe ırlăx kurăn" tenĕ. "manran pulăšu ıytas tesen mana asăn". kaxal pulla xăpătsa yană. ikĕ vitrene te šıv tultarnă ta vitrene păr śine lartsa pulăran pulăšu ıytnă. "saasan pulă, kalarĕšpe Tură śırsa Pülĕx pürse śak măšăr vitre pürte kaysa kĕtĕr" tenĕ. śapla kalasanax virtrisem xăysemex kile šusa kaynă, pürte te kĕnĕ, kaxalĕ xıśaltan utsa pınă. amăšĕ šalt tĕlĕnnĕ.
tata purănsan purănsan vĕsen kămakăne xutma vutti pĕtnĕ. amăšĕ tatax ıvălne vutta kayma xušnă. kaxalĕ "kayăttăm ta ürkenetĕp" tese nummayččen kaymasăr tănă. tatax ăna amăšĕ xusa pürtren kălarsa yană. xay kaxal tumlansa tuxnă ta śara śunăne vĕren śıxnă, śekĕl śıxnă, turtăne śülelle tăratsa urxalăxpa śıxnă, śuni śine părtak ulăm xună, ulăm śine purttăne xună, untan xăy xăparsa larnă ta śapla kalană: "sasan pulă, kalarĕšpe Tură śırsa Pülĕx pürse śak śuna vărmanti pısăk tipnĕ yuman kuyne kaysa lartăr" tenĕ. śapla kalasanax alăkĕ te uśălnă śuni te tapransa tuxsa kaynă. śuni čašlattarsa šusa pırat tet. kaxalĕ kulkalasa šăxărkalasa larsa pırat tet. śapla văl pĕr puyan śemyipe avăn śapnă śĕrten irtse kaynă. puyanăn ıvălĕsem kinĕsem xĕrĕsem kaxal kaynăne kursassăn tĕlĕnse kulsa "xa, kaxal vărmana kayat, vărmana kayat" tese kăškăraškalasa yulnă. kaxalăn śuni pĕr pısăk tipĕ yuman patne śitse śavărănsa larnă. kaxal śuni śinčen purttăne ilse annă ta śapla kalasa purttăne yuman tĕp śine lartnă: "sasan pulă, kalarĕšpe Tură śırsa Pülĕx pürse śak yuman kasălsa vaklantăr." yumanĕ xăyĕssĕnex kasălsa vaklansa vırtnă. kaxal vĕrenne saltsa śekĕlne xatĕrlese śuna śine vută tiyeme xatĕrlenĕ. vuttisem xăysemex tiyense, vĕrenĕ śekĕlren śaklansa śıxănsa părkăčăpe părănsa tănă. kaxal purttăne xursa xăy xăparsa vutti śine larnă ta "sasan pulă, kalarĕšpe Tură śırsa Pülex pürse śak śuna vută kaski patne pırsa vutti pušansa, šuni xăy vırănne kaysa lartăr" tenĕ te śuna xăyĕssĕnex tapransa čašlattarsa kilelle tavărănnă.
xay puyanăn śemyisem kallax ankartĕnčen kurnă ta tărsa păxsa kulnă. "xay kaxal vutăran lă'asărax vută turttarsa tavrănat" tese tĕlĕnnĕ. kaxal vĕsem kulnăšăn śilennĕ te "sasan pulă, kalarĕšpe Tură śırsa Pülĕx pürse śak puyan xĕrĕ xırăm yăttăr, ıvăl-ača tutăr" tenĕ. kaxal kilne śitse kĕnĕ. śuni xăyĕssĕnex pušansa ĕlĕkxi vırăna kaysa larnă. kaxal pürte kĕnĕ.
purănsan purănsan puyanăn xĕrĕ čănax ta xırăm yătsa ıvăl-ača śuratnă. ači kamran pulnăne nikam ta pĕlmen. vĕsem śapla šuxăšlană: "xĕr kampa pĕtĕlennĕ, unăn ıvălĕ śavna atte tese kalĕ. atyĕr yalti avlanman ačasene pĕrerĕn pĕrerĕn čĕnse kiler: ača kama atte tet, puyan pulsan ta, ıytkalakan pulsan ta, śuk-śın pulsan ta xĕre śav ačana kačča parăpăr" tenĕ.
untan vĕsem śapla tună. ači pĕrne te atte tese čĕnmen. vara vĕsem 'kam yulčĕ-ši; pirĕn pata kilmenni' tese nummayččen šuxăšlană. šuxăšlasan šuxăšlasan asa ilnĕ vara kaxal yulnăśke śak yalta kilmenni. "kaysa čĕnse kilĕr śavna" tenĕ. aššĕ vara pĕri kaysa čĕnnĕ kaxala. kaxalĕ kalană: "pırăttăm ta ürkenetĕp, ikerčĕ pĕśerse kilse śitersen pırăp" tenĕ. vĕsem ikerčĕ pĕśerse yană pĕr kinne kaxal patne čĕnme. kaxal ikerčĕne părtak śine te puyan śın patne kinĕpe tuxsa kaynă. puyanăn kinĕ śul tărăx ikerčĕ parsa śiterse yertse pınă xăy pele. alăk patne śitsen ikerči pĕtnĕ te kaxal kayalla kilne tarnă. xayxi puyan kinĕ nummaytarax ikerčĕ ilse kaxal xıśĕnčen kaynă. kaxala tatax ikerčĕ para para yertse kilne pınă. alăka uśśa pürte kĕrsenex xĕrĕn ıvălĕ "atte kilčĕ, atte kilčĕ" tese kaxal patnelle pınă. pĕtĕm śemyisem tĕlĕnnĕ. "yeple ku ača kaxaltan pulnă pul, leple ku kaxala kačča paras, ku xĕre. pĕtĕm śınsem tĕlĕnse kulĕś pirten, ak šămlăx śapax ta paras pulat pirĕn." ku xĕre kaxala kayaššăn pulman. vĕsem śapla šuxăš tıtnă: "śin umĕnče kačča parsa namăslaniččen pısăk pičĕke tăvar ta un ăšne kaxala xupar, xĕre ıvălpe xupar ta viśśĕšne pısăk pičĕke ăšne kaxala xĕrne ačipe xupsa pısăk śırmana kaysa yană.
kaxalsem pičĕke šĕnče šıv śinče nummayččen makărsa xuyxărsa yuxsa śürenĕ. kaxalăn arămĕ pit makărnă "xăt vilesčĕ pirĕn" tese. kaxalĕ ăna iltsen śapla kalană: "sasan pulă, kalarĕšpe Tură śırsa Pülĕx pürse śak pičĕke śıran xĕrrĕne tuxsa salantar" tenĕ. kalasanax pičĕke śıran xĕrrĕne śĕrśırlısem śise tertlense purănnă. śămăr ta śună sivĕ te pulnă. vĕsene purănma xĕn pulnă.
tatax kaxal arămĕ makărnă: xăśśan śınsem pek pürtre purănmalla pulăpărši?" tenĕ. kaxalĕ kalană: "epĕ pürt tăvassa tăvăp ta ürkenetĕp" tenĕ. arămĕ ăna kuś-sulpa makărsa yălănnă. vĕsem kaśxine śıvărma vırtnă. arămĕpe ači tăriččen kaxala tănă te śapla kalană: " sasan pulă, kalarĕšpe Tură śırsa Pülĕx pürse śakkăn ta xula pek yal pulsa tătăr, lavkasem pulsa tavar sutakan pultăr" tenĕ. arămĕsem tănă śĕre xula pulsa lavkasem pulsa tavar sutsa ilse tănă.
arămĕpe ači vărannă ta či layăx kil-śurtra pulnă. arămĕ te kaxalĕ te pit savănnă. vĕsem pasara kaysa layăx tumtirsem kĕpe-yĕmsem čašăk-kašăksem kil-śurtra mĕn kirlĕne ilse tavărănnă. mĕn iles tesen te vĕsene lavkaxuśisem axalex parsa tănă.
arămĕ aššĕsem amăššem patne xănana kayaššăn pulnă. kaxal kallax śapla kalană: "sasan pulă, kalarĕšpe Tură śırsa Pülĕx pürse xamăr xularan ta xunĕm xapxi umĕnčen ilttăn kĕper pultăr, ik yenčen sıv yuxsa tătăr, šıvra karas pulăsem vılyasa yuxsa śürečĕr, śıran xĕrripe ulma-yăvăśśi pultăr, śulśi śupsa ulmi tašlasa tătăr, arămpa ıvăl valli xăyĕśśĕn kussa śüreken pavuska pultăr" tenĕ. kalană pekex pulsa tănă. arămĕpe ači śav pavuska śine larsa aššĕsem amăššem patne xănana kaynă.
aššĕ irxine tula tuxnă ta ılttăn kĕpere kursan tĕlĕnnĕ. xĕripe ači pırsan vĕsem purte śemyipe savănnă. vĕsem unta viś kun xăna pulnă. untan aššĕpe amăšĕ kĕrüšĕ patne xănana kaynă, kaxalin arămĕpe ačipe pĕrle. kaxal patne śitsen kaxal vĕsene xirĕś tuxsa ilnĕ. vĕsem kaxal panče viś kun xănara purănnă. xulăne te kursa pasarne te lavkisene te kĕrse kursa śürenĕ.
viśśĕmĕš kunne kaxal urama tuxnă ta "sasan pulă, kalarĕšpe Tură śırsa Pülĕx pürse śak xula ĕlĕkxi pekex pičĕke xămisem pulsa tăčăr," tenĕ. kaxal kalană pek pulsa tănă. xunĕ te xun emĕš te ači te xăy te śır xĕrrĕnče pičĕke xămisem patĕnče tănă. śĕmărta śunĕ sivĕ te pulnă. xunĕpe xun emĕšĕ yĕpense šănnipe pitĕ makărnă: "ax kĕrü, mĕn turăn, pire xire xăvartăn" tenĕ. kĕrüšĕ kalană: "śapla kirlĕ sire, esĕr pire te śak kuna kătartrăr" tenĕ kaxal, kulnă vĕsenčen, vĕsem kaxala čĕrkuślansa ükse puśśapsa yălănnă: "pire šıv urlă ta pulsan kaśarsa yar" tenĕ.
kaxal kallax vĕsenčen urăx śĕrelle kaynă ta "sasan pulă, kalarĕšpe Tură śırsa Pülĕx pürse ĕlĕkxi pekex xula pulsa xunĕn xapxi patne śiteččen ılttăn kĕper pultăr" tenĕ. śapla kalasanax pulsa tănă. xunĕpe xun emĕšĕne xăyĕssĕn kusakan pavuskapa ăsatsa yană. văl pavuskapa xăyĕn amĕšne kilme xušnă.
vĕsem vara śapla pit savănsa purănnă. tavrari śınsem te vĕsem purănnănčen tĕlĕnnĕ.
